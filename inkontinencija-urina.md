---
description: >-
  Epidemiologija, dijagnostika i liječenje enureze i prekomjerno aktivnog
  mokraćnog mjehura
---

# Inkontinencija urina

### Učestalost i negativan utjecaj

Intermitnentna inkontinencija urina je nevoljni bijeg mokraće u budnosti (dnevna inkontinencija) ili tijekom sna (enureza). Epidemiološke studije su potvrdile visoku učestalost inkontinencije mokraće među školskom djecom koja se kreće do 21,7% za sve tipove inkontinencije, neovisno o težini kliničke slike ([Linde et al. 2019](http://dx.doi.org/10.1016/j.jpurol.2018.10.027)). Od svih tipova, liječničku pomoć najčešće traže pacijenti s inkontinencijom hitnosti (5,8%) i noćnim mokrenjem (1,7-2,8%) te pacijenti kod kojih se tegobe javljaju češće od jednom tjedno (3,3%). Inkontinencija mokraće ima negativan utjecaj na kvalitetu života ovisnu o zdravlju s izraženim osjećajem srama, tuge, depresije, narušene slike o sebe i društvenih odnosa s vršnjacima te gubitkom samopouzdanja ([Nieuwhof-Leppink et al. 2019](http://dx.doi.org/10.1016/j.jpurol.2018.09.003)). Osobe s nevoljnim bijegom mokraće podloženi su stigmatizaciji u društvu ([Natale et al. 2009](http://dx.doi.org/10.1016/j.juro.2009.04.033)), a djeca opisuju “bijeg mokraće u školi” kao jedan od pet najstresnijih događaja u životu ([Yamamoto et al. 1996](https://link.springer.com/article/10.1007/BF02353355)). Nadalje, prekomjerno aktivni mokraćni mjehur, koji je uzrok inkontinencije hitnosti, može dovesti do nastanka sekundarnog vezikouretralnog refluksa i ponavljanih bakterijskih upala bubrega s posljedičnim bubrežnim oštećenjem ([Gondim et al. 2018](http://dx.doi.org/10.1590/S1677-5538.IBJU.2017.0434)). Konačno, neliječena inkontinencija mokraće ima povećan rizik nastavka tegoba u odrasloj dobi (OR 2.6, 95% CI 1.1-5.9, p < 0.05) ([Fitzgerald et al. 2006](http://dx.doi.org/10.1016/S0022-5347\(05\)00416-7)), a stopa godišnjeg spontanog izlječenja iznosi samo 15,4% ([Schäfer et al. 2017](http://dx.doi.org/10.1007/s00787-017-1051-6)).

### Sadržaj

[Uloga dnevnika mokrenja i pijenja](uloga-dnevnika-mokrenja-i-pijenja.md)

[Noćno mokrenje](enureza/)

[Prekomjerno aktivni mnokraćni mjehur (pOAB projekt)](oab.md)
