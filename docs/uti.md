# Infekcije mokraćnih putova

## Dijagnostika infekcija mokraćnih putova
   1. [Algoritam dijagnostike infekcija mokraćnih putova kod djece](https://drive.google.com/file/d/1yMfZRo2QVSe0Qfg8ZOKy5OJjzQzhN6OY/view?usp=sharing)  

Prikazan je algoritam dijagnostike infekcija mokraćnih putova kod djece ovisno o vremenu nastanka prve infekcije, tj. je li infekcija nastala dok je dijete bilo u pelenama ili nakon što je usvojilo kontrolu mokrenja.
Algoritam je temeljen na premisi da su infekcije posljedica poremećaja funkcije pražnjenja mjehura koja rezultira nepotpunim pražnjenjem mjehura i rezidualnim (ostatnim) urinom. Strukturni (anatomski), neurogeni ili funkcionalni razlozi mogu uzrokovati poremećaj pražnjenja mjehura.  

  - *strukturni uzroci* su anomalije spolovila uključujući fimozu i sinehije, opstrukcije mokraćne cijevi te vezikouretralni refluks;  
  - *neurogeni uzroci* uključuju bilo koji prirođeni (rascjep neuralne cijevi) ili stečeni defekt (trauma) inervacije mokraćnog mjehura;  
  - *funkcionalni uzroci* podrazumijevaju urednu anatomiju i inervaciju mjehura i javljaju se isključivo s usvajanjem kontrole mokrenja. Najčešći funkcionalni uzrok je *disfunkcijsko mokrenje* koji označava kontrakciju mišića dna zdjelice u aktu mokrenja te posljedično zatvaranje vrata mjehura i nastanak ostatnog urina.

   Predpostavlja se kako su strukturni i neurogeni uzroci češći u djece u pelenama, a funkcijski s uspostavom kontrole mokrenja.
   Izuzev navedenog, algoritam je organiziran prema kliničkoj prezentaciji infekcije, tj. je li riječ o akutnoj upali mokraćnog mjehura i bakteriuriji ili akutnom pijelonefritisu - bakterijskoj upali bubrega.  
   
### Skraćenice
   **UZV** | ultrazvuk  
   **ceVUS** | ultrazvučna kontrastna cistografija | kontrastna mikcijska urosonografija  
   **VUR** | Vezikouretralni refluks  
   **OAB** | Prekomjerno aktivni mokraćni mjehur  