# Preporuke pretraga za rijetke uzroke noćnog mokrenja

   1. **Biokemijska i mikrobiološka analiza mokraće** radi isključenja infekcije mokraćnih putova i poliurije kao posljedica glukozurije.  
   2. **Mikciometrija (uroflow)** radi isključenja postojanja infravezikalne opstrukcije.  

      2.1 Prisustvo hitnosti, učestalog dnevnog mokrenja, isprekidanog ili slabog mlaza mokrenja je statistički značajnije povezana s infravezikalnom opstrukcijom. Ukoliko dijete ima isključivo primarnu monosimptomatsku enurezu (noćno mokrenje bez dnevnih simptoma uz uredan kapacitet mjehura i bez šestomjesečnog perioda suhoće nakon skidanja s pelena) vjerojatnost infravezikalne opstrukcije je statistički značajno manja i smatram kako nije potreban uroflow.  
      2.2 Nizak protok ili aplanirana krivulja mokrenja je visoko suspektna za mehaničku opstrukciju mokraćne cijevi. [*isitpuo-ANN*](https://isitpuo.herokuapp.com Predikcija kasno-prezentirajuće valvule stražnje uretre kod dječaka sa simptomima poremećaja funkcije mokraćnog mjehura) je umjetna neuronska mreža koja analizira rezultate mikciometrije i izračunava vjerojatnost infravezikalne opstrukcije.  

   3. **Ca/kreatinin** u porciji drugog jutarnjeg urina za isključenje hiperkalcuriju koja uzrokuje noćnu poliuriju.  
   
      3.1 Idiopatska hiperkalcurija liječi se strogom neslanom prehranom i povećanim unosom namirnica bogatih kalijem. Adekvatan unos namirnica bogatih kalijem procijenjuje se omjerom Na/K u porciji urina koji treba biti <2. 
      3.2 Potrebno je redovito kontrolirati Ca/kreatinin u mokraći i u slučaju neuspjeha neslane prehrane u obzir dolazi terapija tiazidskim diureticima. 
      3.3 U obzir dolazi denzitometrija kosti i ultrazvuk bubrega i mokraćnih putova radi procjene mineralizacije kosti, odnosno postojanja nefrolitijaze, urolitijaze ili nefrokalcinoze.  
  
   4. **Ultrazvukom bubrega i mokraćnih putova** mogu se otkriti kongenitalne anomalije koje u većini slučajeva nisu udružene s pojavom noćnog mokrenja. Tranverzalni promjer rektuma veči od 3 cm ukazuje na opstipaciju.
   
   5. Više o rijetkim uzrocima noćnog mokrenja možete saznati na: [Rijetki uzroci noćnog mokrenja i kad misliti na njih](https://budisuh.eu/rijetki-uzroci-nocnog-mokrenja/)