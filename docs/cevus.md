# Kontrastna mikcijska urosonografija (contrast-enhanced voiding urosonography)
Kontrastna mikcijska urosonografija je invazivna dijagnostička pretraga kod koje se utvrđuje postojanje vezikouretralnog refluksa bez korištenja ionizirajućeg zračenja.

## Popis opreme
GE Logiq 7 ultrazvučni aparat s 3,5C konveksnom sondom 2,0-5,0 MHz  
Ultrazvučno kontrastno sredstvo: sumporov heksafluorid (SonoVue 8 uL/mL)    
Nelaton kateter Ch 6 ili Ch 8 (ovisno o dobi djeteta)   
Instillagel 
Fiziološka otopina (100, 250 ili 500 ml ovisno o dozi)  
Braun Fingertip 
Mini-Spike  
Nastavak za infuziju (Braun Exadrop)    
Sterilne rukavice   
Octenisept  
Sterilne gaze   
Bubrežasta posuda   
Upijajuća podloga   
Infuzijski stalak   
Medicinska samoljepljiva traka  

## Doziranje ultrazvučnog kontrastnog sredstva
Otopina (SonoVue 8 uL/mL) je na sobnoj temperaturi. 
Novorođenčad: 100 mL F.O. + 0,3 mL SonoVue  
Dojenčad i manja djeca: 250 mL F.0. + 0,5 mL SonoVue    
Predškolska i školska djeca: 500 mL F.O. + 1 mL SonoVue 

## Postupnik
1. Kompletni UZV pregled bubrega i mokraćnog mjehura.  
2. Dijete koje kontrolira sfinktere je mokrilo u toalet i aseptičnim postupkom postavljen je Nelaton kateter Ch 8 uz primjenu Instillagela na vrh katetera. 
3. Dijete u pelenama ispraznilo je mjehur nakon aseptične kateterizacije s Ch 6 ili Ch 8 (uz Instillagel). 
4. Kateter je pričvršćen samoljepljivom trakom za vanjsko spolovilo.   
5. UZV pregledom je potvrđen ispražnjen mokraćni mjehur.   
6. Na UZV aparatu je odabran kontrastni modalitet i postavljen mehanički indeks na 0,1.    
7. Na Nelaton kateter je putem Braun Fingertipa, nastavka za infuziju i Mini-Spikea spojena fiziološka otopina s kontrastnim sredstvom koja je puštena slobodnim padom.    
8. Tijekom punjenja kontrastnim sredstvom naizmjenično je sonda postavljena na mjehur i oba bubrega te praćena pojava refluksa kontrasta u kanalni sustav bubrega. 
9. Preporučeno je pratiti volumen punjenja i zabilježiti pri kojem volumenu je nastupio vezikouretralni refluks.   
10. Tijekom snimanja zabilježena je faza pretrage (punjenje ili mokrenje) i obilježena je strana tijela ili položaj sonde na tijelu.    
11. Faza punjenja je zaustavljena kada je dijete spontano mokrilo ili kada se dosegnulo >135% očekivanog kapaciteta za dob ili tjelesnu masu.   
12. Tijekom faze mokrenje naizmjenično je praćena pojava ili promjena stupnja refluksa na oba bubrega i snimljen je akt mokrenja postavljanjem ultrazvučne sonde transperinealno i sagitalno.   
13. Nakon akta mokrenja uklonjen je Nelaton kateter.    
